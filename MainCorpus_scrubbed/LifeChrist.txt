and spatte a luyte on is fingur and into is erene it schok he watte al so with is spotle is tonge opene þine mouth he seide speche and heringe him a non þat was a swete dede in an ensaumple þer of in mani stude ȝwane children i baptizede beoz þe preost heom croysez mid is spotle ase we ofte isez ore louerd prechede wide a boute and muche folke him siwede faste so longe þat heo of hongrede weren wel sore at þe laste ich habbe gret pite ore louerd seide þat þis folk nadde iete for þreo dawes heo habbez isiwed me and nouȝt ne habbeth to mete i nelle nouȝt fastinde late him go þat heo beon ouercome and attrokien bi þe weie for feblesse þat honger hem habbe inome hou scholde we louerd in wildernesse is desciples sede so manie men fulle ase here beoz mid so luyte brede ore louerd heom axede hou manie loues to so muche folk heo hadde and heo seiden among heom alle bote seue loues heo nadde þo het ore louerd þat folk sitte and heo seten adoun echon and blessede þe seue loues and let heom dele a non heo eten and maden heom wel glade six þousend men þare were in none stude þare heo hadden i beo neuere so ifedde heo nere þo heo weren folle and glade also ore louerd het a non riȝt þere to gaderi þat releef in to bascates þat it for lore nere seue bascates folle heo gadereden of releef after mete of þulke seue loues þo al þat folk so wel hadde i ete ore louerd wende sethþe into þo se with is desciples al one heo nadden with hem bote anne lof þare fore heo careden ech one sethþe þo heo afingrede weren bi tuene heom heo speke faste hou heo miȝten do with oute mete for þe lof ne miȝte nouȝt longe ilaste wel wuste ore louerd al heore þouȝt ȝwy drede ȝe he sede ouwer bileue ȝwane ȝe carieth for defaute of brede ne fedde ich nouȝt fijf þousent men with fijf loues in wildernesse and six þousend men with seue loues þo heo weren in destresse þoruȝ þe grace þat god heom ȝaf i nouȝ heo hadden ecchone on þis o lof in þe se þat heo ne maden non more mone in þat tyme ase ore louerd eode a boute ane blinde man to him men brouȝte þat ȝare hadde blind ibeo and longe ore louerd he souȝte in is eiȝene ore louerd spatte and axede ȝweþer he miȝte iseo ȝe louerd he seide ich iseo ane man me þinchez ase it were a treo ore louerd nam is holie hond and leide to eiþer of is eiȝe and he isaiȝ swiþe wel þe ferre and þe neiȝe ore louerd wende mid is desciples into londe cesares broþur þe aumperour gan is desciples fonde ȝwi seggez men ore louerd seide þat ich am louerd þo seiden huy ech on manie men segez þat þou art þe baptist seint and some seggez þat þou art prophete and sone and manie þat þou art an oþur prophete a mong men here icome tellez me nouþe ore louerd ȝwat ȝe seggez bi me bote þou art godes sone quath seint and þat ich segge bi þe ore louerd seide iblessed þou art iwis for þat ne schewede noþur flesch ne blod acke mi fader þat in heuene is and al þat þou bindest on eorþe in heuene it worth ibounde acke þat ne tel þou no man for þe soþe þou hast ifonnde and in heuene it worth on bounde also þat þou unbindest here þat power he ȝaf þo and alle is oþere fere and alle þe prelatus of holie churche þat after him sethþe come þare fore ech man heom scholde a bowie þat guode ȝeme þarof nome ore louerd seide to i mot wende and soffri muche for mankuinde and þane deth aten ende seint him ladde in conseille and seide louerd þin ore hit ne falleth nouȝt þe swuch þing to done man to bugge so sore go bi hynde me ore louerd seide þou spext ase mi fo þou nost nouȝt ȝwat to gode bifallez ne onderstondest no þe mo ho so cometh after me him seelf he mot forsake his owene rode bere and sywi me and he wolle to me take ho so wole is soule sauui he as mot allinge for leose and ho so leost is soule he as sauez nou may ech man cheose ȝwat is it ane manne to bi ȝite ai þe worldes pruyte and apeiri is selie soule me þynchez he bi ȝit wel luyte for god wole comen atþe laste and ȝiuen euer ech man after þath he hat here idon ase euene ase he can after six dawes þere after ward ore louerd ope ane heiȝe hulle gan gon seint he nam with him and seint an seint a non so he was þudere i come is cloþes schynen þere briȝtore þane euere ani sonne schon ȝwite is cloþes were þere comen twei prophetes and helye and speken with ore louerd þe maydenes sone nuste no man ȝwat it was þat conseil longe ilaste seint hadde wonder þarof and bi heold wel faste it is guod louerd seide þat men maken here tabernacles þre o to þe an oþur to þe þridde to helyse þo seint hadde iseid þis word ne miȝte heom no man iseo þare ase þei it a cloude were and ouer caste hem alle þreo a voiz he heorde of heuene þo þat þeos wordes gan singe þis is mi leoue sone þat is me leof in him is al mi likynge þeos þreo desciples fullen a doun al astoned for fere þare nas non þat miȝte stonde heo nusten ȝware heo were sethþe ore louerd tok heom op bi þe hond alle þreo þo seiȝen heo ore louerd all one nouȝt elles ne miȝten heo seo ne tellez noman ore louerd seide of þis priuete are ich beo to heuene i went þat ȝe ne seon nouȝt me ase þeos desciples to gadere weren heo maden contek and mone ȝif on of ouwer assene in a put fulle to day nolde ȝe nouȝt drawe hire op for þe feste þe oþere nusten ȝwat þo telle ake euere eoden after fo envie and awayteden him to quelle ore louerd wende a boute and prechede þat folk and seide hem ansaumples fale ȝwane ani of ou alle ore louerd heom seide cometh to any bruydale ne sittez nouȝt ope þe hexte benche laste an herre man come so þat þou beo idriue a doun wiz schame and þi sege þe bi nome ake cite forto þou beo herre icleped in þe loweste stude for ȝwane þou art þare iseie þou worst sone ibede gret joie þou schalt in þine heorte habbe ȝwane men bi seoz on þe and seggez aris up freond and com forth for þou schalt herre be for more manschipe it is to beon icleped fram lowe stude an heiȝ þane fram heiȝe stude to beon idriue to eche manne þat is sleiȝ for ech man þat him an hausez here i lowed he schal beo and ech man þat him lowez here anhaused man schal him iseo ȝwane þou makest þine gistningue ne clepe nouȝt þer to þine fere ne þi kun ne riche men þat wolleth it ȝelde þe here acke make þine gistningue of pouere men and of feble men also þat þou mouwe in heuene þine mede afongue þat þou hast for hem ido þo prechede ore louerd sunfule men to leten heore sunfole dede and come tamendement with þouȝt and hope and þere ane bitale heom sede a riche man hadde twei sones þe eldore was eyr of is londe of þe ȝongore þat heritage nadde he gan him onder stonde and ȝaf him tresor riȝt inouȝ in to an oþer contreie to fare and libbe þere bi is marchaundise in richesse with oute care þo he in to ane oþur contreie is catel to bi sette to þe tauernes he drouȝ him sone and let him fole wommen fette in hem and in oþere folies is tresor sone he spende so þat he bi a wrechche and beggare aten ende he wuste wel þat is fader was riche ake he ne dorste to him wende for he hadde so folliche ido laste he wolde him schende ake naþeles he þouȝte on kuyndhede þat man hath to is childe and þat kuynde blod it wole ȝiue þat he were him euere milde and neode him drof al so ful narewe þat he nadde nouȝt to spende so þat he dude him an aunter and hom to is fader iwende ful sore he dradde to comen him neiiȝ ake a non so is fader of him wuste he orn aȝein him with grete joie and bi clupte him and custe fader merci þis oþur seide ȝwyrþe nam ich nouȝt more to beon icleoped þi sone for in pouerte ich me habbe ibrouȝt his fader let him cloþi swiþe wel gret feste he makede and blisse with alle is neiȝebores þare aboute for joie of is sone iwis þeldore sone was hom i come and isaiȝ þis cas and ȝwarefore þis feste was i maud swiþe wroth he was fader he seide ich habbe manie ȝer wel faire iserued þe and neuere ȝeot þou noldest enes swuch feste make for me and þou makest nouþe gret feste for him þat is fol and lechour þat ne seruede þe neuere ane dai wel ake i spend hath þi tresour leoue sone is fader seide þou hast euere i serued me lond and þing þat ich habbe al wole falle þe and a forne on me þi ȝongore broþer hath longue ded ibeo ake aȝein he is nouþe i come to liue ase we mowen i seo leoue sone for þine broþer liue þou make joie and song for it is on þe meste joie þat euere us a mong also fareth ouwer fader of heuene ore suete louerd hem sede bi ov þat is sones beoth þat in sunnes liggez dede more joie he makez and more blis ȝwane ȝe wollez to him teo þane with manie of guode men þat euere habbez with him ibeo ore louerd gan þo to prechi men faste aȝein þe worldes wele þat heo ne loueden nouȝt to muche richesse for it nis bote dwele he tolde ane bitale of a riche man þat muche guod hadde with alle þat ladde is lijf wel deliciousliche i cloþed in pourpre and palle ase he sat at is mete in grete pruyte at is ȝate stod pouere and musel in grete miseise and bad ȝiue him sum guod of is croumene þat he miȝte kele is hongur þat fram is borde fellen to grounde nolde he ȝiuen him ane croume he lette him teke wit is houndes þis houndes maden him joye inouȝ þo heo comen him to and lickeden is woundes þat weren so sore and non harm him nolden do so þat in miseise with oute þe ȝate gan deie þere comen aungles and beren is soule into heuene wel heiȝe þis riche man in al is pruyte þat wel sone deide þere deuelene weren redie a non and is soule to helle bere ase he was þare in grete pine sone he i seiȝ in abrahames boseme sitte in þe joye of heuene an heiȝ fader he seide haue merci of me lat wete þe ende of is fingur in watere ich bidde þe and caste one drope on mine toungue to kele me for ich deiȝe with tormentyngue and pine inouȝ þat ich habbe in þis leiȝe sone seide onderstond þat þou haddest joye and blis and alle guode onderfengue on eorþe and soruwe and wo i wis and nouþe is ouwer stat iturnd þat hath joye inouȝ and þou sorewe þat þou a serued hast and elles it were wouȝ and þe muchele firmament is bi twene ou al do þat þare ne mai ne drope passi ne fram come þe to fader merci þis oþur seide ȝwane it ne may oþur beo warne mine seue breþren on eorþe þat heo neuere þis pinen ne seo for ȝif heo weren i war heo wolden beo guode nai nai sede heo habbez and prophetes i nowe ȝwi nellez heo don bi heore rede fader merci þis oþur seide heo wolden betere ileue i wis ane dede man þat withþ hem speke þane ani prophete þat is ȝif huy nellez nouȝt seide don after þe prophetes rede heo nellez i leue ane dede man þei he þe soþe heom sede ȝware fore we i seoth þoruȝ þis godspel þat þare ne mai nouȝt on eorþe beo ne in helle þat heo þat beoth in heuene ne mouwen it alle i seo and þat to þe more joye of heom for ȝwan heo iseoth swuch pine and wo heore joye and blis is wel þe more ȝwane heo as habbuth for go for euere þe more pine heo i seoth in helle bi heom þat beoth þere þe more joye heo habben in heuene þei it heore faderes were a phariseu þare gon ich þonki þe louerd he sede for inam nouȝt ase oþere men beoth holi lijf ich lede ich faste twei dawes in þe wike ich teþegi wel also of alle þinge þat ich habbe and oþur guodnesse ich do þare gon a pupplican a fer he gan stonde he siȝte and cride deolfnlliche he weop and wrong is honde for ȝif me louerd mine sunnes and beo merciable to me so sunful ich am þat i nam nouȝt wurþe nouȝwere to come to þe ore louerd isaiȝ is repentaunce is sunnes he fur ȝaf a non and þe ypocrite þat so ȝalp sunful he let hom gon þare fore mai ech man beo iwar and knowelechi is ȝwovȝ for þere nis non so holi man þat ne suneguth al dai inovȝ and ore louerd loueth bet a sunful man for þinchinde is misdedes þane a man of lesse sunne þat ȝelpez of his guod hedes ase ore louerd wende toward þe hexte man of þe lawe of pupplicanes þat het him wolde i seo wel fawe so muche prece þere was aboute him þat he ne miȝte neiȝ him beo and so schort he was þat he ne miȝte ouer þe folke i seo opon a treo of sicamour he gan to stiȝen an heiȝ for he wolde ore louerd i seo and þo ore louerd him iseiȝ sachee he seide hasteliche a liȝt doun of þat treo for ich mot to day with þe in þine house beo wel gladliche þis man him onder feng in þe hous þat god him sende þat folk grochchede toward ore louerd for he with a sunful man wende louerd merci seide guod lijf ichulle liue and þe haluendel of al mi guod pouere men it ȝine swnche foure icholde ȝelde ȝif ich eni þing habbe of ani man with falshede ore louerd was glad of þulke repentaunce þo sachee þis wordes sede ore louerd seide to dai is furst hele and bote to þine house i come beo glad and led clene lijf þine sunnes þe buth bi nome al þe ȝwyle þat ore louerd was on eorþe after þat he was i bore euere he drou to sunfole men glade mowe we beon þere fore þo comen men and brouȝten a child to ore louerd þat þe deuel was with inne ȝware þoruȝ it was boþe def and doumb and ne miȝte none hele i winne bete and bite it wolde alle men þat eni þing neiȝ him come and grenny with is teth and feme and falle a doun i lome þe apostles fondeden him forto hele ake þo hemne spedde nouȝt þat child was þoruȝ is owene fader bi fore ore louerd i brouȝt anon so þat child ore louerd isai a doun it fel to grounde walewede and grennede with þe teth so þe fend him hadde i bunde ore louerd axede hou longue þat child sik hadde i beon bi fore þe fader seide it hadde so ifare setþe euere it was i bore ȝif þou miȝt a riȝt bi leue isaued þou schalt beo louerd he seide al wepinde ichulle bileue on þe þou luþere gost and doumb ore louerd seide def and vn milde ich hote þe þat þov wende hasteliche fram þe childe and þat þou neuereft neiȝ him ne come þe fend makede revlich bere and wende out of þe childe he moste nede ne he neuere eft þere þat child fel to þe grounde a non ase þei it stif ded were ore louerd it nam op hol and sound ase þei him non þing nere þe apostles axeden ore louerde anon ȝwi hem failede miȝte þat heo nadden þat child arerd ase it was heore riȝte bote þis manere deuelene ore louerd seide wende ne mouwen fram non bote in fastingue oþur in oreisones out of no man gon ore louerd prechede þat folk þo hov it scholde i saued beo and seide heom þar to ane bi tale þat ȝe mouwen nouþe iseo an heiȝ man he seide in is guode londe sette ane guode vine and let hire teolie suyþe wel and þer to sette is hyne his seriaunt he sende in tyme of grapes ase riȝt was forto do þe forto gaderi in and þe hynene to wissi also þe hyne þat þeos vynen teoleden in heore folie forth wende and beoten vuele þane seriaunt and with oute fruyt hom him sende þo gan þe louerd in ane oþur tyme anoþur seriaunt þudere sende þe hynene nolden no fruit him take ake woundeden him at þen ende þe þridde tyme he sende an seriaunt þudere þe hyne heol den him faste and nolden bi taken him no fruyt ake aslouwen him atþe laste þe lonerd iouede is vyne wel and al so dude is hyne and lothz him was þat fruyt to leose he bi þouȝte him atþe fine he sende þudere is owene sone þat he nadde liote þane al one þat heo scholden ileuen hym and bitake þat fruyt with oute mone þo heore louerdes sone was icome þat was heyr of al is londe þe hynene speken hem bi twene and seiden huy wolden fonde ȝif þat heo him miȝten a sle for no doute þanne þare nere þat heo ne miȝten þanne beon maistres of þat lond ȝwane þe heir a slawe were þis child heo a slowen sone þe louerd nam atþe fine and brouȝte is hinene al to nauȝt and ȝaf oþere men þe vine þis bi tale is fair ensaumple þat ore louerd sede hou þe giwes to deþe him brouȝten for is owene godhede þe vynes þat heo teolie scholden þat was þe guode lawe ȝware þoruȝ he wolde þe teoliares ase is hynene to him drawe þe seriaunz þat he sende after þe fruyt þat þe hynene wounde den sore þat weren profetus þat he to þe giwes sende to teohen heom þe riȝte lore þe seriaunz þat he sende sethþe þat þe hynene aslowe þe martyrs it weren þat for holi churche þe giwes sethþe to drowen his owene sone þat þe hadde al one þat for ore guode he us sende þat was him self godes sone þat for us hidere iwende þat þe giwes slowen for onde laste he heore miȝte hem bi nome i sene it was þo heo seiden a mong heom i lome ȝif we latez heom þus gon forthz al folk to him wole wende and þat folk of rome us wole bi nime ore power atþen ende þare fore atþe laste heore louerdes sone huy a slowe and heore louerd heom brouȝte þare fore to grounde with oute wowe for he bi nam heom al heore lond and heore folk with riȝte dome þo tytus and nome heore lond he tok oþur men ant heore fruyt þare with oute neuer eft ne moste no giv wonien þare aboute prince of giwes a man of grete miȝte a man he was of þe fariseus to ore louerd he bi niȝte maister he seide wel we wuten þat fram god þou come us for to lere for no man ne may do ase þo dost bote god with him were bote a man ore louerd seide eft sone i bore beo he ne mai neuere for no þing þe blisse of heouene i seo hov mai an old man þis oþer seide eft sone i bore beo and crepe aȝein into is moder wombe þat ne schal man neuere iseo nai seide ore louerd bote a man eft sone beo i bore of watur and þoruȝ þe holi gost is soule worth for lore þat was for soþe bote he in watur i baptized were þet oþur buyrtyme þat scholde beo þo he gan hem þat lere þat þing þat is of þe flechs i bore fleschslich it is i wis and þat is i comen of þe gost gostlich also it is ȝwat beoth þis twei buyrtimes þat ore louerd ensaumple of nam þat on is of ore moder wombe þat oþur ore cristinedom ase no man ne may beo tuye i bore of is moder ȝe mowen iseo also ne mai no man for none neode tweies icristned beo þo ore louerd hadde tonge ipreched in þe londe of jude he wende bi þe se of samarie to þe londe of galilee heo comen bi one stude þat ȝaf is sone þare heo dronken ofte and watereden also al heore orf bi wone þare bones buth i bured þo ore louerd þe welle founde he sat a doun for he was weri and reste him one stounde his desciples to buggen heore mete alle at toune heo were so þat ore louerd sat þare al one bi þe welle þere aboute midday to fetten watur a womman þare gon womman þov most ore louerd seide ȝiue me drinke a non leoue sire þis womman seide hou woldest þou drinke with me ȝwane ich am paene and þou art giv it ne fulle nouȝt to þe for we ne drinkez nouȝt in one manere ne of one manere uete les no þe mo and moten ore law holden hou so it euere go womman ȝif þou knewe godes hous ore louerd an ȝen sede and þou wustes þanne ho it were þat þe watur bede þou woldest me bidde ȝiue þe drinke of þe watere of liue sire quath þe womman ȝwi seist þou so þou nast nouȝt water so riue for þe put is deop and þou nast nouȝt ȝware with watur to drawe hou miȝtest þou þanne ȝwatur ȝiue noldest þou no so fawe þou nartnouȝt ofmore miȝte þane was þat us ȝaf þeos welle he dronk herof and alle is sones ase ore elderne us doth telle ho so drinkez her of ore louerd seide eft him schal þurste sore and ho so drinkez of þe watere þat ich ȝiue him ne schal þurste non more ake þare schal on him a welle beo eorninde wel faste of guode watere into þe lif þat euere schal ilaste sire þis womman seide ȝif me þar of þat mene þurste non more ne þat inabbe none neode hidere to gon and trauaille for watur so sore go cleope þine housebonde ore louerd seide and cum after me þanne sire sire þis womman seide housebonde inabbe nanne womman womman ore iouerd seide þou art sones a knowe ane housebonde þou halst a mis for he nis nouȝt þin owe fif housebondes þou hast i haued acke heo deiden mani a dai nou hadde þe womman þo ane man þat in folie bi hire lai louerd merci þe womman seide þon art prophete i seo men tellez þat god wole comen on eorþe ich wene þat þou it beo þou seist sothz ore louerd seide ake þat þou bi leuest more for þat ich þe seide sothz þane for ani oþur lore þo comen þe apostles and þouȝten wonder þat he wolde suych conseil drawe mid a womman þat sunfol was and of so luþere lawe þe womman bi lefde hire watur stene to toune heo gan gon and eorninde bi þe stretes gradde comethz here out a non and iseothz ane man þat me hath i told al þat ich habbe ido ich wot it is messie þat men spekez of þat on eorþe us schal come to þat folk out swiþe faste and toward ore louerd wende to seo þe wonder of is prophecie ase þe womman us kende þe apostles beden ore louerd ete þo heo hadden is mete ibrouȝt mete ich habbe to ete ore louerd seide þat ȝe ne wuten nouȝt þe apostles axeden ech after oþur ȝif ani of heom it wuste and ȝif ani man him hadde mete i brouȝt stilleliche þat heo nusten mi mete is quath ore louerd mi fader wille forto do þat me hathz hidere isend and ouwere it scholde beo al so ho so sowez mi corn and ho so it ripez glade heo schullen beo ake ȝe ripez þat ȝe ne sewen nouȝt ase ȝe mouwen iseo þe furste sowingue of godes sed of þe prophetes it was þat sewen is wordes are he were ibore þo riȝt bi leue non nas þe apostles comen sethþe and repen þat fruyt þat þarof þo heo brouȝten to þe blisse of heuene folk þoru cristinedom þere fore we ripez and berez awei þat fruyt nouþe of ore lore þat þis guode men sewen ȝwilene and bi swunken it ful sore þo þis folk þoruȝ þat womman aboute ore louerd þat meste del bi leuede on him and token cristinedom heo wolden þat ore louerd ne scholde fram heom habbe igon prechinde he bilefte þare wit heom twei dawes apd non mo ore louerd wende toward galilee a man aȝen him þere þat i leuede him wel almiȝti to beon ake nouȝt þat he god were louerd he seide mi sone is sijk al atþe liues ende icholde þe bidde are he deide enes to him iwende go hom ore louerd seide and al hol þou him schalt finde þis man was glad for þat word he ne bilefte nouȝt bi hinde he orn hamward with glade chere his hinene weren wel rad and ornen and tolden þat is sone was hol and beden himbeo glad ȝif he is i turnd to hele quat þis oþur ȝwuch tyme bi fel þat cas ake riȝt ate seueþe tide we wende he scholde deie in ane stounde he bi al hol þat we alle i seie þis oþur onderstod þat þulke tyme þo ore louerd to him sede þat is sone was al hol ant þat he ne scholde no þing drede he ileuede þat he almiȝti was and guod man also bi and he and al is maynie nomen cristinedom þo comen men of pharisee and ore louerd fondi wolde and axeden ȝweþur heo scholden ȝyue þe amperoure catel oþur heo ne scholden we axieth þe heo seiden for we iseoth þat þou wolt riȝt i knowe and þe riȝte soþe þou techest ech man and ne sparest heiȝe ne lowe al heo seiden for he wolden wit some worde nime him þere and seggen þe maistres of þe lawe þat he a gylur were wel wuste ore louerd heore false þouȝt ȝe ypocritene he sede ȝwat eilez ou to fondi me with ouwer luþurhede þe aumperoures moneie schewieth it me and þo it was to him i fet ore louerd axede ȝwat were þe prente þat was þar on i set heo seiden cesares prente þe aumperour ore louerd hem bad wel do and ȝelde cesar þat cesares was and god þat his was al so ase hoso seith i nele nouȝt binime þe aumperour is riȝte ake ȝeldeth him þat him wole falle and god also bi ower miȝte ȝware þoruȝ we i seoth þat ech man may eorþeliche riȝte do of courtes and playdingues an oþure þing and godes riȝte also nov comen þare men þat ne bi lefden nouȝt þat ore louerd hem gan lere ne þat ani soule libbe scholde ȝwane þat bodi ded were þarefore heo þouȝte ore louerd to fonde leoue maister heo seide us teiȝte in is lawe þat we doth ofte rede þat ȝif a man weddede a wijf and with oute heyr ded were þat is broþur hire weddi scholde þat þe kun heyrles nere and also forto heo ane kuynde heir hadden broþur aftur broþur hit biful þat seuen breþren one womman weddeden euerech aftur oþur ȝwan ech ded man libbe schal after dai ase þou seist we schulle i seo ȝwas wif of þe seue breþren schal þulke womman beo onder stondez ȝe paeins ore louerd to hem sede ȝwane men a risez a dai no wif ne schulle heo lede þare ne worth no rikeningue of mannes wif of seuene ne of þre ne no wilninge to fleschliche dede bote ase aungles ȝe schullen be þat folk wel þicke aboute ore louerd and he gan heom wel teche hov heo scholden after heore maistres don þat heom wissi scholde and preche þe maistres he seide þat ov wissi schulle an heiȝ heo wollez sitte and grete resones prechi and speke wisliche with grete witte after heore wordes lokez þat ȝe don and nouȝt after heore dede for manie þei heo wisliche techen ofte heom sulue dothzto quede gret charge he wollez on oþur men sette and heom self liȝte lede with inne heo beothz horie and foule and with oute of clene rede daþeheit þe maistres and þe techares þat with oute ov wollez so clene make and stinkez with inne for owere dedes no guodnesse ȝe nellez take daiþait ȝe þat beoth i liche þe roues þat beoth with oute i ȝwitlimede and i planede faire i peint þanne al a boute and with inne fulle of caroyne of rotede men and dede also fareth heo þat techez wel and heom sulue doth to quede þo seiden men of pharisee to ore louerd with grete mode we redez þat þou heonne fleo sone ȝif þat þou canst guod for heroudes a waitez þe to sle bote ȝif þou henne gon ȝe goth and seggez ore louerd seide to þulke foxe a non þat ich driue deuelene out of men and of oþur sicknesse heom bringe and þat he ne schal me neuere þarof don me destourbinge þat he seide for he ne scholde nouȝt ounder him beo i nome ake under at for þe tyme was neiȝ icome lo he seide to eov and to of mine ich sende of mine desciples and ȝe heom betez and a quellez heom atenende in stronge tormenz ȝe heom doth and pur siwieth heom aboute fram toun to toun heom to sle þat heo ne moten nouȝwere atroute þat dest to deþe mine bringe gaderi ichulle þine children to me ase an hen onder hire winge hire chikene gaderez and noriceth and ȝe nolden nouȝt for soþe isegge þat it worth opon ov sulne ibrouȝt al þat blod þat was i sched fram abelles daie with wowe for to þat bituene þe temple and þe autere ȝaslowe lo ouwer hous schal beo furlete and al fur worþe also are ȝe comen to repentaunce ȝe ne schullen no siȝt on me do þat heore hous scholde beo for lete þat ore louerd þouȝte bi tytus and vaspasian þat sethþe to grounde heom brouȝte ore louerd sethþe and sat bi þe stude þare men duden heore offringe bi þe tresorie þat it was inne i wust þat men duden þudere bringe heie men þare comen and here offringe of grete richesse huy ladde a seli pouere wydewe þere þat bote anne ring heo hadde þane heo offrede mid guode heorte ore iouerd seide anon þis selie womman hath more i offred þane þeos oþure echon for þat heo þare leide is of hire vnaise and þis oþere it nis nouȝt so ake heom þinchez al is to muche þat heo habbez þare ido here we i seoth þat ore louerd is a paid betere of a luytel offringe of a pouere man þane of a gret þat a riche man deth bringe i ne segge nouȝt þat þe person is al so þat scholde beo in his stude for ȝwane he hath gret offringe a dai him þinchez he hath wel bede þe hexte maistres of þe phariseus to fondi ore louerd heo come and brouȝten ane womman to habben juggement þat heo in spousbruche nome lo heo seiden to ore louerd in spousbruche þis womman we toke ȝwat juggement schulle we hire do riȝt lawe þou most us loke for ȝwas þat we holdez hat us in is boke þat we with stones to deþe hene þat heore hoseboundes for soke mi juggement is ore louerd seide þat wuch of eou echon is clene with oute sunne þrowe þene furste ston ech þouȝte on is owene sunne þo and stilleliche eoden a wei ech after oþur þat in one stounde þare ne lefde non neiȝ bote ore louerd allone and þis womman þat in spousbruche was inome heo þat wreiden þe womman ore louerd seide ȝware beoth heo bicome þe ne juggez no man to deþe ore louerd to þis womman seide ne ich nelle na þe mo ne haue þar of no drede ake go and ne sunege þou non more þis womman al quit eode þare cudde ore louerd þat he was prest to sunful manne neode gywes comen to ore louerd and axeden him ȝwodere he wolde atþenende þudere ase ichulle ore louerd seide ne mouwe ȝe nouȝt wende we ne mowen nouȝt wenden with him heo seiden hou may þis be ȝweþur he wulle him self a quelle sone we schullen i se ȝe beoth of þe worlde ore louerd seide and so nam ich nouȝt bote ȝe wollen bi leue on me to deþe ȝe worþeth ibrouȝt and ȝe schullen deiȝe in ouwer sunnes in ȝwan ȝe beoth ibore ȝwat artþou þis giwes seiden and ȝware of was þi more of abrahames cunne we beoth i come and neuere i bounde we nere for to serui non oþur man i not hov þov us wult lere ech man quath ore louerd þat sunne doth sunne he seruez also hou miȝte it beo bote ȝe serueden sunne ȝwane ȝe wollez sunne do þat þing ich speke þat ich hadde of mi fader i wis and ȝe spekez þat ȝe hadden of him þat ouwer fader is wel þou wost þat is ore fader þei we þe ne telle ichot quath ore louerd þat ouwer fader is þe maister deuel of helle and is weorkes al dai ȝe doth for he hath euere i beo with wouȝ fals and also manquellare þo he adam a slouȝ ȝwan þe deuel spekz of lesinge he spekez of þat is his and ȝwan ich speke of sothnesse ȝe ne leuez me nouȝt i wis ho so is godes sone is word he wole i here fawe þare fore ȝe ne heoreth it nouȝt for ȝe ne beoth nouȝt of is lawe ne segge we nouȝt soth þe giwes seiden ake þe deuel is þe with inne seistou þat þe deuel is ore fader hou scholde he us winne ore louerd seide no deuelhede ine habbe in me ake mi fader i louie iwis and ȝe doth me uilte al þat ȝe mouwen for ich am of his ho so heoreth mi word he ne schal nouȝt deiȝe in deþe with outen ende abyd abyd nouþe þis giwes seiden þou ne miȝtit non oþur wende þat þe deuel nis in þe wel breme for ore fader is ded and alle þe prophetes þat wise weren hov hast þou i seid þat ho so heoreth þi word ne schal nouȝt deie ȝwat woltþou þe make to beon herre þane þat ne miȝte þe deth fur sake ȝif ich herie mi self ore louerd seide min herijnge nis nouȝt iwis ake mi fader of heuene he herieth me þat ȝe seggez þat ouwer god is ȝe ne knowez him nouȝt acke ich him iknowe and ȝif þat ich oþur sede ich were a liare ase ȝe beoth and i lich ov in falshede ouwer fader wilnede muche ȝif it miȝte so bi falle to seo mine dawes and þo he heom isay glad he was with alle þou nart nouȝt fifti winter old hou miȝtest þou iseo wost þov euere ȝwat þou menest þe giwes seiden hou miȝte þis soth beo ich was for soþe ore louerd seide are euere were þe giwes weren þo wroþe with him þat grete stones heo bere and wolden him habbe i þrowe to deþe ore louerd him hudde a non for is tyme nas nouȝt þe ȝeot i come out of þe temple he gan gon nov comen þare some of þe phariseus and desputeden aȝein him faste and seiden heo wolden with outen him i sauede beon at þe laste gon and bi leuen on þe heiȝe god þei heo ne lefden on him nouȝt ore louerd hem seide þeos ansaumple for he wuste al heore þouȝt ech guod schep is owene heorde i knoweth and is voiz for he is him leof and ho so ne comez nouȝt in bi þe dore ake elles ȝware he is þeof and ech guod schepherde is schep knowez and bi name heom wole cleopie ech on his schep siwieth him and is word and fra alle oþere heo wollez gon here we i seothz þat þis persones ase schepherdes heo beoth alle i knowe heo schullen alle heore schep and bi name heom calle for ho may witien an oþures soule bote he as furst i knowe he mai vuele witien schep þat ne wot neuere ȝwuche schep beoth is owe ake ȝwane man ȝif ani person a cheorche is furste axinge schal beo hou fale marck þe churche is wuyrth ase ȝe mowen iseo ake hou manie soulene þare beot to witene heo wollez axi ful selde þare of heo schullen atþe daie of dome harde acountes ȝelde ich am þe dore ore louerd seide bi ȝwan schep schullen in wende ho so cometh in bi þulke dore i saued he worth atþenende ich am he seide a guod schepherde for þe schepherde þat is guod his soule he wole ȝiue for is schep and is owene blod ȝwane þe luþere schepherde isikth þene wolf he wole fleo a non and i nelle nouȝt fleo acke ichulle iknowe mine schep ech on and mine schep i knowez me and for heom mine soule ichulle do oþur schep ich habbe þat ne beoth nouȝt of þusse folde al so ake ich heom wolle þoruȝ mine prechours to mine folde lede o schepherde it schal beo and al o fold þat schal wel wide sprede þat he seide bi sarasins of wam we beoth i come þat þoruȝ þe apostles and oþure martyrs to cristinedom weren i nome mine soule he seide i chulle for heom ȝiue and eft sone hire afonge for no man ne mai me bi nime mine soule nouȝt wel longe acke ich as wolle bi leue fram me i nelle it lete nouȝt and sethþe take aȝen to me ȝwane ich habbe mine schep ibrouȝt ne heore ȝe alle þis giwes seiden he spektþ ase he beo wod i wis þe deuel is him with inne ne seo ȝe he ne can no guod heo wenden and gadereden stones anon to henen him euerech one ȝwat eileth ou ore louerd seide to heom to kene me with stones mani guod dede ich ouhabbe i schewed and mani guod word al so for none god dede þis giwes seiden to deþe we nellez þe do ake for þou seist þat þou art god and art man ase we beoth ȝif ȝe wollez me i leue orelouerd seide þatȝe i nouȝ al dai iseoth þe giwes him wolden nime anon ake stilleliche he fleu awei ouer þe watere of þe flum for to is tyme were icome nei bi ȝeonde þe watere he conseilede is desciples and with is fader he spac al so bote þe corn of swete beo ded þat is on eorþe ido al one it bileueth with oute fruyt ake ȝif þat hit ded is þat is ȝif it rotuth and chineth muche fruyt it bringez i wis al þat he seide bi him self bote he þolede deth here no fruyt ne miȝte he bringe of soulene to heuene his i fere for ore louered euenede him to ȝwete and to oþur corne neuere þare fore of ȝwete is þat swete flesch þat atþe masse imaked is euere fader he seide make me cler and clene for nouþe sone is mi tyme iwis sauue me and make cler for mi soule destourbed is a voiz þare and with him spak fram is fader of heuene an hei and so cler him makede ase he bad þat no man him ne sei gret soun heo heorden ake non ne miȝte iwite ȝwat it were some seiden þat it an aungel was þat with him spac þere and some þat it was þoundre þe wisore none nere þo bi gan ore louerd to schewi him and of is fadere heom lere louerd quath seint it is inouȝ ake lat us ene þine fader ise ore louerd seide ne knoustou me nouȝt so longe þou hast with me ibeo nostou nouȝt þat mi fader is in me and ich in him al so and ich mot aȝein to him wende þat me hath hidere ido ȝif ȝe louieth me ȝe wollez witen mine hestes ȝwodere so ich wende mine fadere i chulle bidde þat he schal oþur confort ou sende i nelle ou nouȝt bi lene faderles þe holie gost ou comez to þat schal ou techen alle þing and mi pays ich ou ȝiue al so ich ou segge bi fore hond þat ȝe þarof ȝeme nome and þat ȝe þe betere it i lefden ȝwane it to eou come i nelle nouȝt muche with ou speke ne mid ou bi leue longe for þe worldes maistrie comez ope me and in me ne schal nouȝt afonge ich am he seide a riȝt soth vine and mi fader teoliare is ech braunche on me þat ne berez no fruit a wei he wole caste i wis and þulke þat bereth fruyt puyrgi he wole þat it schal bere fruyt þe more ȝe beoth þe braunches and ich þe vine are fruyt is forlore asc þe braunche þat ne berez no fruyt bote heo beo in þe vine ne ȝe ne mowen boteȝe beon in me ase ȝe schulle iseon at þe fine þulke þat in me wonie nele i corue heo worth atþe laste ase a luþur braunche and fur druyt and in þe fuyr man schal ire caste ȝe beoth mine freond ȝif ȝe mine heste doth and mine þralles nouȝt for a þral not nouȝt is louerdes wille are is weork him beo ibrouȝt mi wille ich ou schewi bi foren hond i ches ov and ȝe nout me ne rechche ȝe nout þei þe world ov hatie ne ne habbe ofou pite ȝe wuteth wel þat it hatede me bi fore he louez wel þat is his for ich habbe ou out of þe worlde inome þe world ou hatez i wis ȝif he me hatez and to deþe me doth ov he wole al so and ȝif i nadde here mi sulf with him ispeke no sunne he nadde ido and ȝeot ȝif i nadde oþur dede i do þane ani man euere miȝte ake nov ne mai he him nouȝt þat is dedene ne beoth aȝen riȝte muche oþur þing ich habbe ou to segge acke ȝe ne mowen nouȝt al bere nouþe þe holi gost schal come and techen ov more þane ȝe er couþe a luytel ȝwyle it is to comene þatȝe ne schulle i seo me nouȝt and a luyte þer after ȝe schullen me i seo ȝwan ich am to liue i brouȝt ȝe schullen beon sorie and wepen for me wel glad þe world wole beo ouwer soruwe into joye schal tuyrne ase ȝe it schullen iseo a womman hath gret trauaile of childe and gret sorewe middi wisse ake a no þat heo sikth þat chil i bore hire wo heo fur ȝit for blisse also schulle ȝe ȝwane ȝe me i seoth fram deþe arise to liue ich fram mi fader into þe worlde and aȝeinich mot wel bliue nou sone ich worþe al one for ȝe wollez alle to sprede and fram me fleo ake ȝe ne schullen lete me al one for mi fader wole mid me beo þis prechinge he made for is desciples are he scholde deiȝe to wissi and to conforti heom wane heo þe soþe iseiȝe vs and alle oþere he wissede also of þe daie of dome and of ore deþe þat we a redie weren for we nusten ȝwane heo come þe kynedom of heuene he seide ten maidenes ilich heo is þat nomen heore laumpene and wenden forth aen heore spouse iwis þe fiue weren wise and þe fiue foles and are þe wise wolden aweiȝ gon in heore laumpene eoli heo nomen ake þe foles ne nomen non for þe spouse a bod to longue heo gonne to slepen ech on atþe midniȝt men gradden aboute þat þe spouse anon þe maydenes arisen up þo ech one and greiþeden heore laumpes faste ake þe foles hadden eoli non þe wise he beden atþe laste ȝiueth us heo seiden of ouwer eoli for or laumpene aqueinte beothz nai seiden þe oþere þere were to luyte to us alle ase we i seoth ȝwatloker ȝe moten gon to þe sullares and buggen ov atþe laste þe ȝwyle heo wenden to buggen eoli þat ȝat was i loke wel faste and raþur was þe spouse i come and alle þat greiþe were to þe bruydale he nam heom in and gret feste made heom þere at þe laste comen þis fole maydenes and hedde eoli with heom i nome louerd heo seiden ondo þis ȝat and lat us in to þe come i not nouȝt eov quath þe louerd with oute ȝe schullen a bide and beoth eft i redie for ȝe ne wuten þe dai ne þe tide þat was þat heo scholden a redie beon aȝein þe daie of dome and aȝen þe deþe for heo nusten ȝwuch time þat heo come ȝif heo a biden with heore guode weorkes for to heo i come were þat ȝat of heuene scholde beo faste imad ne scholde heo come in þere ore louerd hath fif wittes eche manne iȝyue þat he as wel bi sette and þare with þat tresour of god dede to is soule biȝite and fette ane bi tale he tolde of a man þat a pilegrimage wende his tresor he let bringe forth and after is serjaunz sende twey besaunz he tok þat on þat oþur he tok fiue þene þridde he ne tok bote on þat heo scholden þat tresor driue he þat hadde fiue afonge þat catel he drof a boute fiue oþur besaunz he bi ȝat þe ȝwyle is louerd was oute he þat hadde tweine a fonge tweine he biȝat al so and he þat nadde bote on he nam his and onder eorþe it gan do þo þe louerd hom of is pilegrimage is serjaunz he cleopede a non and axede a countes of is besaunz hou it were þare of i gon þo seide þe furste fif besaunz louerd þou me bitoke oþur fiue ich habbe þare with biȝite lo here þou miȝt heom loke guod seriaunt and trewe þe louerd seide for þou were trewe of luyte ope muchele þinge ichulle þe sette and in to þi louerdes joye puyte þov toke me louerd þe oþur seide þov wost wel besaunz tweie oþur swich þare with ich habbe i wonne and idoublet beie trewe seriaunt and guod quath þe louerd for þou hast trewe i beo fram luytel þing ichulle þe sette ope muche þing þou schalt i seo þo he þat nadde bote on leue louerd he seide ich wuste wel þou were crvel man and þarof ich hadde drede and hudde þine besaunt onder eorþe ake haue him here ase þin owe luþur seriaunt i iuggie þe quath þe louerd þoruȝ þi mouth þov art aknowe ȝwy ne hast þov oþur swuch bi ȝite into prisone men him ladde and þe louerd het ȝiuen is besaunt him þat tene hadde for him þat hath men wollez euere ȝiue man a swikz him þat nath non raþer men wollez nimen of him so wisliche ne schal he on gon ȝwat weren þe besaunz þat þe louerd tok is seriaunz for to driue bote þe fif wittes and oþur þewes þat man hat here a liue þat ore louerd him leneth for to he þare with guode weorkes habbe iwrouȝt þat ate a countes ase a trewe seriaunt into þe joye of heuene he beo ibrouȝt ase ore louerd prechede is desciples and confortede heom adai hit bifel þat þe kniȝt in grete siknesse lai in is castel bi side betanie and is sosterene tweie and maugdeleine ouer him weren beie ane daies jorneie it was fram þe watere of ȝeot þis womman for heore broþer to ore louerd heo senden ane man þat he come þudere ȝif it were is wille and radde heom sum red þe ȝwile þe messager was to ore louerd i go þe kniȝt was ded for þe sostren nadden þo no more hope to ore louerd non more heo ne sende twei dawes ore louerd bi leuede ȝeot are he þudere i wen de he let is desciples þana þridde dai gon with him to jude louerd seiden heo ȝwat wolt þou þere nellez þe giwes sle þe nolden heo habbe ihend þe with stones and þou wolt þudere eft sone ȝe nutez nouȝt hou it is ore louerd ich habbe þare to done ich mot awechche ore frend for aslepe he is ibrouȝt ȝe seiden þe desciples he mai awakien þei þou ne trauaillie nouȝt nai seide ore louerd he is ded and þre dawes hath ibeo ȝe iseothz nouþe þat ich wot alle þing þei ich it nouȝt ne seo toward jude heo wenden forth and þare heo founde ded and in a þrouȝ i leid in dede mannes schete i wounde his sostren seten at hom a weopen and of þe hexte giwes some heorde telle þat ore louerd was to þe þrouwe i come to him heo orn and cride ȝeorne and seide louerd ȝwat is þi red ȝif þou haddest here erore ibeo mi broþer nere nouȝt ded ake nov ich wot þat ȝwat þo biddest of god he wole þe ȝiue þo seide ore louerd þi broþer schal arise ȝet and liue heo seide ich wot he schal a domes dai a rise up ich ileue þe ich am ore louerd opriste and lijf ho so wole bi leue on me þei he were ded ȝeot he schal libbe and ech man þat aliue is and bi leuez on me he ne schal nouȝt deie with outen ende i wis miȝt þou þis i leue ȝe louerd quath heo ich wot þat þou art godes sone þat in þis worlde wolt beo þo orn to hire soster hom and bad hire þat heo wende stille liche and with ore louerd speke for aftur hire he sende a ros up stilleliche wel glad heo gan forth gon þe giwes þat hyre conforti scholden heo þouȝten and seiden a non fram us heo geth þus stilleliche we wuten wel ȝwat it is for heo wole gon to hire broþur and wepe more and sle hire self iwis siwe we hire ȝif we mouwe ani confort hire do to ore louerd sone and þe giwes with hire al so and þe giwes weopen alle forth with hire louerd heo seide þin ore ful to ore louerdes fet wepinde swiþe sore mi broþer nadde nouȝt i beo ded ȝif þou haddest ibeon him neiȝ and ore louerd him self wepte sore þo he þis deol iseiȝ þe giwes seiden þo heo iseien wepe nov we mowe iseo hon muche he louede him ȝwane he wole for him so sori be ore louerd het heom þat heo þat lid of þe þrouwe a wei bere louerd quath he stinkez foule four dawes he hath i beo þere ne habbe ich iseid quath ore louerd þat ȝe mowe iseo godes miȝte ȝif ȝe wollez of gode bi leue beo þo þat lid was awei inome ore louerd bi heold up softe fader he seide ich þonki þe þat þou hast iherd me ofte i heor me nouþe and schev þi grace fader ich bidde þe þat þis folk aboute i leue it wel þat þou sendest hidere to me þo bi gan ore louerd loude to grede cum out a non he a ros up fram deþe to liue and hol gan forth gon with listene i bounde ase he was and in a cloth i wounde mani giv turnede þare to god for þe miracles þat heo founde ore louerd het heom don a wei ech del and late him gon on bounde þe apostles deliuereden him anon is limes were hole and sounde a non so ore louerd het come out as þe bok us doth telle þe bodi wende out of þrouwe a non and þe soule out of helle for seint seith þat tolde heom þat weren him neiȝ muche of þe priuete of helle þat he þare inne i seiȝ þis word was sone wide ibrouȝt to þe heie maistres of þe lawe hou ore louerd hadde a rerd þat folk gan to him drawe gret conseil heo maden a non and seiden heom bi tuene ȝif we ani ȝwyle þus lateth him gon he wole us don gret teone þis folk wole al to him tuyrne þe romains us wollez ouer come and þoruȝ heom ore men and al heore lond sone us worth bi nome cayfas þat was hore bischop ase god wolde he gan telle betere is þat on deie for men þane al fok go into helle of him sulf ne seide he nouȝt þat for he wende wel to lie ake ore louerd wolde þat he seide soth in manere of prophecie fram þulke time after ward heo a waiteden wel bliue to nimen ore louerd and and bringe heom beine of liue ore louerd wende with is desciples bi side desert a luyte into þe cite of effrem þare he bi lefde ȝuyte þe feste of ester was ful neiȝ þare fore eche daye ene to þe temple þe giwes wenden to make heom þare aȝen clene and þouȝten also þat ore louerd wolde sum time þudere come aȝen þe heie feste þat heo miȝten a waiti þat he were inome heo leten crie oueral a boute ȝif ani man miȝte onder ȝite ani þing of him in anie stude men scholden heom do to wite a palmesonendayes eue ore louerd wende to and to þare ase he arerde bi side bethanie symound leprous was a man þat musel hadde ibeo longe ake ore louerd him hadde iheld bi fore of is vueles þat weren stronge is hous ore louerd lefde ate mete and is desciples also and þat he to liue brouȝte and is sostrene two heom seruede atþe mete nam anon boxes of guode smeorijnge to ore louerd heo gan go his heued he smeorede and is fet al þat hous was suote þat oygnement was of spikenard þat mani may do bote jvdas bar ore louerd panes strong þeof heo was inovȝ þar of he stal riȝt to grounde to falshede euere he drouȝ for manie men ȝeouen ore louerd guod þat weren of guod þouȝt to sosteyni þare is desciples oþur panes ne hadde he nouȝt of eche þinge atþe laste jvdas wolde stele a schewe he was al is lijf ȝwat helpeth lengore to hele þo ore louerd was i smeored with þat oygnement þat hadde ibore ȝwat seide schal þis i do swuch guod þing beon for lore for þre houndret panes man miȝte it sulle and to pouere men it ȝiue þanne nere it nouȝt þus for lore ȝif it holpe to hore bi liue al þat he seide for he wolde þat þe boxes hadden ibeo sold and habbe i spendet þe panes in sume þinge and to him euere at holde þe teoþinge was þar of þritti panes sore him of þouȝte þere fore þat so manie panes of is þeofþe fram him scholden ben ibore for wrathþe þarof to coueri sethþe þulke panes ȝif he miȝte he solde ore louerd for þritti panes to þe giwes with oute riȝte þo he for þat oygnement with chide bi gan ȝwat beo ȝe nouþe ore louerd seide wroþe with þis womman in me nouþe and al so bi fore guod weork heo hath i do pouere men ȝe schulle euere among ou habbe and me ȝe ne schulle nouȝt so soffrieth þat heo wite sum for to ich ibured beo and lateth hire þanne to me come for heo me schal sone iseo ore louerd het tweine of his apostles a palmesonenday at non þat heo scholden a luyte þare bi side in to a castel gon an asse colt i teid to is moder he seide þare ȝe schulle iseo ope ȝwam no man ne hath ȝeot iride onteiez it and bringez it me seggez þat ich habbe þare with to done ȝif ani man axez ouȝt his desciples wenden and founden þat colt þo heo it hadde isouȝt ase heo it onteiden þe maister heom axede ȝwat heo wolden þare with so sone and heo seiden þat heore maister þare with hadde to done he grauntede heom þo al sauueliche to lede it forth wel faste in heore hond heo ladden it forth and cloþus þare upe heo caste an sethþe on ouewarde heo setten ore louerd mildeliche he it bistrod toward is deþe ase he wel wuste to is fo men he rod þat hadden him suyþe wide isouȝt and nemiȝten him finde nouȝt he wende forth a mong heomalle þat is dethz nere destourbet nouȝt with ȝwat pruyte he a mong is fon ase bi fel a king to do barefot op on þe asse he rod ihaltred heo was also a doun of þe hul of oliuete þe ȝonge men iseiȝen him ride huy þouȝten hov he brouȝte to liue þarof men speken wide and þare fore wilneden muche him for to seo þei þe mai stres wroþe were for joye heo strepten of heore cloþes and onder þe asse fet heom casten þere children þat guode cloþes nadden þe bowes of oliue heo nome and casten onder þe asse fet ase heo aȝein him come heil beo þou sone ore king heil þou beo i blessed beo þou þat comest in godes name þat we þe mouwen i seo so muche eorthþelich manschipe ore louerd on eorþe nadde neuere þat we findez i write ase he þat dai hadde þe maistres weren wroþe with þe ȝonge men þat him honoureden so and þretneden heom for heo scholden swuch manschipe heore fo do ne beoth nouȝt wroþe with heom ore louerd seide for ȝif þat huy nolde habbe iwelcomed me wit honour for soþe þe stones wolde eft sone ichulle on eorþe come atþe daie of dome wel grislich bi tokninge men schullen i seo þare aȝein ilome in sonne and mone and steorrene also and eorþe greoue men schulle ise hongur fiȝtinge and tricherie among men muche schal beo and lasse loue þane euere was and ȝwane ȝe iseoth al þis witez wel þat domes day ne cometh nouȝt anon iwis ore louerd þo he to he stod and bi heold aboute he bi heold þe cite þat was so fair þe boldes þat weren so proute he bi þouȝte him and bigan to siche and weop sore with alle and seide ȝif þou wustest ȝwat þe schal bi falle þov woldest also weope sore for þou art nouþe ibrouȝt in alle joye and in gret pouwer ake þe ende nost þou nouȝt for þine fon þe schullen bi legge and þe wel narewe driue and to grounde bringe atþe laste and þine children bringe of liue þare ne schal aston op oþur bi leue þat ne worth a doun iþrowe for þou nelt nouȝt þine tyme of þine sauuinge iknowe bi tytus and vaspasian ore louerd seide al þis þat to grounde brouȝte and destruyden sethþe i wis ore louerd was þo ful sore aflngred to þe temple he gan gon a figer he fond faire ileued ake fruyt ne bar heo non nou ne wexe þare no þing neuerefft figer of þe for þov noldest nouþe in mine neode no fruyt bere to helpe me þe figer felde a non is lef þo he hadde þis ibede and fur weolewede ase a stok þare ne bi lefde nouȝt a grene stude his desciples þo heo þis i seie gret wonder hadden with alle ȝif ȝe weren of studefaste bi leue ore louerd seide so it scholde ou falle treon ne scholden nouȝt one eov abouwie ac ȝif þat ȝe hote wolden hulles to fallen in þe se a non riȝtes heo scholden to þe temple ore louerd wende anon and fond he þer inne chap men stondinde and sullen orf hore lijflode forto winne schep and reþren and coluerene eke and muneteres also þat oncouþe men miȝten moneie finde heore offringe forto do ore louerd heom drof wel stuyrneliche out of þe temple a non chapmen sullares and buggares þare inne he ne lefde nouȝt on þe muteres moneye he schedde al and þe bordes ouer turnde no man nemoste nouȝt bere þare inne þat he anon heom wernde min hous is þe stude of beden it is iwrite ore louerd seide and nouȝt to bugge þar and sulle ne don no þeues dede ȝwane he was so wroth for marchaundise þat he in þe temple i saiȝ hov wroth wole he beo with cristine men þat gangliez in churche al dai þe giwes weren with him wel wroþe þat he tok on so and seiden ȝwat signe hastou for þe þat þou þus miȝt do bringez þe temple ore louerd seide ȝif ȝe wollez to grounde and as wolle þane þridde day arere op in one stounde bi þe temple of is owene bodi þat word he hath iseid þat he wolde a rere up þane þridde dai after þat he was ded þe giwes onder stoden bi þe grete temple þat heo inne were hov miȝte it beo heo seiden þat þis man fals and luþer nere for a buyldinge heo was sixe and fourti ȝer and ȝeot more in þe ȝere ȝwam þenchez him sulue make þat so sone as wolde a rere some seiden þat he was gylour strong some þat he was guod þo gan ore louerd prechi of clergie and hardeliche forth stod mi clergie ne cometh nouȝt of me ore louerd seide ac of him þat me hidere sende hou can he of clergie þis oþur seiden to schole neuere he ne wende ȝwi a waytie me for to quelle ore louerd sede ȝwat habbe ich ou misdo is þe deuel on þe þe giwes seiden ho awaitiez þe so ȝe beoth wroþe for ich helde men in þe sabat ore louerd seide ne seith nouȝt ouwer lawe of ȝwane ȝe þaro wollez rede þat ȝe schullen beo circumcized þene eiȝtiþe dai þat ȝe i bore beth þei it falle on a sabat ase ȝe aldai i seoth and þat ouwere soule for to hele ȝwi ne mot ich also þe soule bote and þe bodies in þe sabat do is it þes manie seiden þat þe maistres a waytiez forto quelle and þerof ne seggez nouþe neuere a word of al þat he aȝen hem tellez þe maistres heom bi þouȝten narewe hou heo miȝten best ontake þat ore louerd were priueliche inome þat folk þar of ne speke with oute conseille of some of his heo ne dorsten bi ginne it nouȝt ne in non halidai laste þat folk in destourbaunce were ibrouȝt euereche daie fram palmesonen eue for to schere þores dai ore louerd wende a niȝt to betanie and with symon leprous lay to þe temple he wende a ȝen anon so it was dai liȝt aȝen þe heie feste to schewi him and to is inne he eode a niȝt þe deuel þat hadde to ore louerd onde he wende into his in was euere a redi þere for euere a schrewe he was he eggede him þat he scholde sone þe giwes ore louerd take þene wodnesdai þe giwes comen and mid him þarof spake jvdas i sai heore grete wille ȝif heom þare of miȝte spede and þouȝte þat he nolde him nouȝt bitake bote heo him ȝeouen is mede he þouȝte on þe þritti panes of teoþinge þat to him wolde habbe iwend